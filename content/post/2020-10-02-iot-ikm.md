---
banner: /assets/images/iot-na-ikm/ikm-otwarty.png
categories:
- event
date: "2020-10-02T00:00:00Z"
redirect_from: /iot-na-ikm
title: Własny inteligentny dom – warsztaty dla początkujących
---

Zapraszamy na warsztaty z budowy "Internetowych Wihajstrów", czyli wszelkich urządzeń z dziedziny "Internet of Things".

### Podstawowe informacje

1. Termin: ~~30 marca, 17.30~~ przeniesione na 2 października, 17.30
2. Miejsce: [Instytut Kultury Miejskiej, ul. Długi Targ 39/40, 80-830 Gdańsk](https://www.openstreetmap.org/node/6739857257){:target="_blank"}
3. Typ wydarzenia: warsztaty
4. Liczba miejsc: 16
5. wydarzenie realizowane i dofinansowane w ramach programu Otwarty IKM

### Internetowy wichajster

Ze względu na brak polskiego określenia na urządzenia typu IoT, w dalszej części
opisu będą one nazywane internetowymi wichajstrami.

### Opis warsztatów

W dzisiejszych czasach do każdej dziedziny życia – od przemysłu, przez ekologię aż po nasze sypialnie, wkrada się technologia zbiorczo nazywana IoT, zwana „Internetem rzeczy”. Technologia ta:

1. dba o nasze zdrowie – czujniki ubieralne (z ang. wearables) śledzą i analizują
parametry życiowe takie jak tętno, temperatura ciała a nawet EKG
użytkownika;
2. ułatwia nam życie – np. przez automatyzację obsługi naszych domów/mieszkań;
3. pozwala nam lepiej dbać o środowisko – np. dzięki sieciom sensorów monitorujących jakość powietrza, zanieczyszczenie hałasem, poziom smogu;
4. optymalizuje łańcuchy dostaw dzięki monitorowaniu towarów w transporcie;
5. jest to dział prężnie rozwijającej się nowoczesnej gospodarki warty setki miliardów dolarów.


Pomimo tych wszystkich zalet rzadko kto zastanawia się, czym właściwie jest ta technologia, co można z nią zrobić i czy może uczestniczyć w procesie jej rozwoju. Celem ogólnym naszych warsztatów jest popularyzacja wiedzy na temat IoT oraz uświadomienie uczestników, iż w gruncie rzeczy nie jest to czarna magia, tylko coś, co są w stanie zrozumieć, a nawet samodzielnie stworzyć.

### Cel warsztatów

Warsztaty mają na celu wprowadzenie osób niezaznajomionych z tematem do
świata IoT. Uczestnik w czasie warsztatów:
1. stworzy swój pierwszy podłączony do Internetu sensor/aktuator, np. stację
pogodową, czujnik jakości powietrza, sterowaną przez Internet lampkę,
2. pozna ogólnodostępne, otwartoźródłowe biblioteki i frameworki służące do
szybkiego tworzenia własnych internetowych wichajstrów,
3. dowie się gdzie szukać dokumentacji i pomocy przy pracy nad IoT,
4. pozna metody na łączenie łatwodostępnych sensorów i aktuatorów
elektronicznych i elektromechanicznych z platformą do prototypowania
NodeMCU,
5. pozna niezbędne podstawy programowania elektroniki oraz podstawy
działania urządzeń elektronicznych,
6. nauczy się sterować swoim internetowym wichajstrem przez Internet,
7. otrzyma stworzony przez siebie internetowy wichajster na własność.

### Plan warsztatów

Plan warsztatów:
1. Wprowadzenie i pokaz przykładowego projektu [ maks 60 min ]
2. Omówienie dostępnych sensorów/aktuatorów [ 15 min ]
3. Wybór przez uczestników projektów do zrealizowania oraz podział na grupy
[ 15min ]
4. Praca uczestników nad wybranymi projektami na podstawie dokumentacji oraz
przy asyście prowadzących [ 150 min ]
5. Prezentacja wyników, omówienie napotkanych problemów, pomysły uczestników
na dalszy rozwój [ 30 min ]

### Przydatne linki/materiały

W tej sekcji pojawią się linki do materiałów oraz opisów narzędzi używanych podczas warsztatów.
